---
title: "Bombe Alaska met ijs en frambozen"
persons: 8 Persons
prep-time: 45 min
source: "[Lidl.nl](https://recepten.lidl.nl/recept/bombe-alaska-met-ijs-en-frambozen)"
image: https://recepten.lidl.nl/var/site/storage/images/_aliases/960x330/8/0/1/1/481108-1-dut-NL/41_Recept_Baked%20Alaska_blauw.jpg
ingredients:
  - 1.5 l Delicieus ijs naar keuze
  - 1.5 cakestol
  - 125g frambozen
  - 250g suiker
  - 75ml water
  - 4 eiwitten
  - snufje zout
steps:
- Haal het ijs uit de vriezer, zodat het wat zachter kan worden. Gebruik verschillende soorten ijs, om een mooie gekleurde binnenkant te creÃ«ren.
- Snij de cakestol in dunne plakken. Bekleed de kom met ruim overhangend plasticfolie, bekleed vervolgens de bodem en de rand van de kom met 2/3 van de plakjes cake. Houd 1/3 van de bombe over om later mee af te sluiten.
- Verdeel een laag ijs over de cake en druk stevig aan. Verdeel vervolgens een nieuwe laag ijs en de helft van de frambozen over de kom en sluit af met nog een laag ijs en de rest van de frambozen.
- Dek het ijs af met de overgehouden plakjes cake. Sla de overhangende plasticfolie terug om de bombe mee af te sluiten. Zet de bombe minimaal 2 uur in de vriezer tot gebruik.
- "Bereid de meringue vlak voor het serveren van de taart. Kook 200 g suiker met 75 ml water, laat de suiker oplossen zonder het pannetje te bewegen. Pas op: de siroop wordt erg heet."
- Klop de eiwitten met een snufje zout stijf, voeg al kloppende de overgebleven suiker toe. Blijf doorkloppen totdat er stijve pieken in het eiwit ontstaan.
- Voeg nu al kloppende de hete suikersiroop in een dun straaltje aan het eiwitschuim toe. Blijf net zolang doorkloppen totdat het eiwit lauwwarm is en glanzende zachte pieken heeft. U heeft wellicht wat extra helpende handen nodig.
- Haal de bombe uit de vriezer en keer om op een schaal. Verwijder de plasticfolie.
- Verdeel het eiwitschuim met een spatel over de cakelaag.
- Maak het eiwit af met een brander. Heeft u geen brander? Zet de bombe dan heel kort onder de hoogste stand van de grill in de oven.
- Serveer de bombe Alaska direct. Garneer met frambozen.
---
